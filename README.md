Overzicht opdracht
1.1 Doel van het project
Tijdens de projectweken van WPL1 wordt er naast een C#-project ook een web
toepassing uitgewerkt. Doel is om de kennis uit de lessen om te zetten in de praktijk
gedurende een langlopende opdracht.
1.1.1 Web toepassing (CV)
De web toepassing wordt in 2 fasen uitgewerkt. Vooreerst wordt een CV uitgewerkt waarbij
de focus ligt op de desktopversie.
In de 2e fase wordt het CV uitgebreid zodat de website responsive wordt. De website moet
uitgebreid worden om er ook op smartphones goed uit te zien.
1.2 Opdracht indienen
Hoewel het project bestaat uit verschillende fasen, moet het resultaat enkel ingediend
worden na de laatste fase.
1.3 Evaluatie
Elke vorm van plagiaat wordt meteen bestraft met een 0 op de gehele opdracht. Dit houdt
o.a. in: het kopiëren van code uit youtube filmpjes, van medestudenten, of van het
internet. Of elke andere vorm van plagiaat. Je schrijft al je code zelf! Enkel design ideeën
mag je op het internet gaan zoeken. Het omzetten van het design naar code doe je zelf!
De verdeelsleutel voor het Web en C# project zijn als volgt:
C#-project 60%
Online CV (Web) 40%





Project WPL 1 - Draaiboek 4 | 9
2 Deel W.1 – Web toepassing CV
2.1 Concept(en)
Een CV (curriculum vitae) is een document dat de professionele kwaliteiten en levensloop van
een persoon beschrijft. Het document wordt veelal gebruikt in de eerste fase van een
sollicitatie. Het is met andere woorden een middel om je eigen als professional te verkopen
aan een potentiële werkgever.
2.2 Minimum vereisten
In de eerste versie van je curriculum vitae (CV) website ga je een desktopversie van je CV
schrijven.
Je CV moet minimum de volgende informatie bevatten:
• Introductie over jezelf. Wie ben je, wat drijft jou. (Zie ook cursus “Communication Skills”)
• Een foto van jezelf (voor professionele doeleinden).
• Je behaalde diploma’s.
• Zet je beste vaardigheden/kennis in de kijker (technische skills en sociale vaardigheden).
• Talenkennis.
• Een lijst van al je werkervaring (studentenjobs, verantwoordelijkheden binnen
verenigingsleven, projecten thuis gemaakt, …). Werkervaringen moeten niet IT-gerelateerd te
zijn.
Buiten deze info, die zeker aanwezig moet zijn, ben je vrij om nog toe te voegen wat volgens
jou thuishoort in een CV.
Project WPL 1 - Draaiboek 5 | 9
2.3 Technische vereisten
• HTML om de structuur van je pagina te bouwen.
• CSS om je paginastijl te definiëren.
• Je HTML en CSS splits je op in aparte files!
• Je mag GEEN gebruik maken van CSS-libraries, je schrijft alle CSS dus zelf!
• Inline CSS wordt als foutief bestempeld.
LET OP: Indien je enkel de technische vereisten hieronder toevoegt en je website er heel basic
of lelijk uit ziet ga je waarschijnlijk niet slagen op het web project. De technische vereisten
hieronder zijn verplicht toe te voegen maar garanderen op hun eigen nog geen 10/20. Ga zelf
op zoek op het internet naar mooie designs en eventueel animations om je website mooi te
maken. Bewijs in dit project dat je op zelfstandige basis nieuwe leerstof kan opzoeken en
implementeren. Dit is tenslotte ook wat je volgend semester in WPL 2 en volgend jaar bij je
stage gaat moeten kunnen. Als je iets vindt online dat je zou willen implementeren maar je
begrijpt niet hoe het werkt mag je altijd gerichte vragen komen stellen. Laat wel altijd
merken wat je zelf al geprobeerd hebt om het te begrijpen door bv te zeggen “dit stuk code
begrijp ik, dat werkt zo en zo, maar dit stukje snap ik niet. Kan je me uitleggen wat hier
gebeurt?”
